<!DOCTYPE html>
<html lang="hu">
  <head>
    <meta charset="utf-8">
    <title>LOG.HTML</title>
    <style>
      body {
        width: 600px;
        background-color: rgb(231, 231, 231);
        color: rgba(0, 0, 0, 0.692);
        margin: auto;
      }
    </style>
  </head>
  <body>
    <header>
      <pre>

   _                       _       _                 _ 
  | |                     | |     | |               | |
  | |   ___     __ _      | |__   | |_   _ __ ___   | |
  | |  / _ \   / _` |     | '_ \  | __| | '_ ` _ \  | |
  | | | (_) | | (_| |  _  | | | | | |_  | | | | | | | |
  |_|  \___/   \__, | (_) |_| |_|  \__| |_| |_| |_| |_|
                __/ |                                  
               |___/                                   
      </pre>
    </header>
    <main>
      <pre>
2021 04 03 ████████████████████████████████████████████████████████████████████

Részlet Cal Newport Digital Minimalism című könyvéből, saját fordítás.

   _____________________              Digitális Minimalizmus
  /                 `   \             
  |  .-----------.  |   |-----.           Egy technológia használati filozófia,    
  |  |           |  |   |-=---|       melyben az online töltött idődet kevés,  
  |  |  MINIMAL  |  |   |-----|       gondosan kiválasztott és optimalizált    
  |  |           |  |   |-----|       tevékenységgel hasznosítod, olyanokkal             
  |  |           |  |   |-----|       melyek általad fontosnak vélt értékeket 
  |  `-----------'  |   |-----'/\     támogatnak, és aztán boldogan lemondasz 
   \________________/___'     /  \    minden másról.
      /                      / / /
     / //               //  / / /         Az úgynevezett digitális minimalisták
    /                      / / /      folyamatosan költség-haszon elemzéseket 
   / _/_/_/_/_/_/_/_/_/_/ /   /       végeznek. Ha egy technológia nem kínál 
  / _/_/_/_/_/_/_/_/_/_/ /   /        többet apró kitérőnél vagy triviális 
 / _/_/_/_______/_/_/_/ / __/         kényelmi funkciónál, akkor a minimalisták
/______________________/ /            azt figyelmen kívül hagyják. Még ha az az
\______________________\/             adott új technológia valami olyasmit is
                                      támogat, melyet a minimalista nagyra 
                                      értékel, akkor is át kell mennie egy
                                      mégszigorúbb teszten.
   
    Ez a legjobb módja annak, hogy ezt az értéket támogassam? Nemleges
válasz esetén a minimalista megpróbálja tovább optimalizálni azt, ahogy az
adott technológiát használja, vagy keres egy másikat.

    A minimalisták legbenső értékrendjükből indulnak ki, mikor technológia
használati döntéseiket hozzák, ezáltal ezeket a technológiákat képesek zavaró 
tényezőkből az életükhöz hasznos eszközökké szelídíteni, így megtörve a 
sokakat érintő, képernyőfüggőség felé vezető utat.

   Megfigyelhető, hogy ez a filozófia szöges ellentéte a maximalizmusnak, amit
a legtöbb ember alapból alkalmaz, hogy bármilyen minimális előny vagy 
hasznosság elég ahhoz, hogy elkezdj használni egy - a figyelmet elterelő -
technológiát. A maximalisták számára rendkívül kényelmetlen belegondolni abba,
hogy kihagyjanak valamit, ami legalább egy kicsit is érdekes vagy hasznos.
Valóban, mikor először elkezdtem írni, publikálni arról, hogy sosem használtam
még a Facebookot, kollégáim, szakmabeliek meg voltak döbbenve, pontosan ezért.
"Miért kéne használnom?" - tettem fel a kérdést. "Nem tudom pontosan -
válaszolák - mi van akkor, ha így lemaradsz valami fontosról?"

    Ez a fajta érvelés teljességgel abszurd egy digitális minimalistának.
Számukra a legjobb digitális élet úgy érhető el, hogy gondosan megválogatják 
eszközeiket, amelyek egyértelműen és tagadhatatlanul értéket adnak hozzá az
életükhöz. Általában ódzkodnak minden alacsony értékkel bíró tevékenységtől,
ami csak elvonja a figyelmüket, idejüket, és csak több kárt okoznak mint
hasznot. Magyarán: a minimalisták nem bánják ha kihagynak apróságokat; ami 
sokkal inkább izgatja őket, hogy esetleg valami olyan dologot hagynak ki, 
amiről pontosan tudják, hogy a jó élethez elengedhetetlen.

                    _
                   | |
                   | |===( )   //////
                   |_|   |||  | o o|
                          ||| ( c  )                  ____
                           ||| \= /                  ||   \_
                            ||||||                   ||     |
                            ||||||                ...||__/|-"
                            ||||||             __|________|__
                              |||             |______________|
                              |||             || ||      || ||
                              |||             || ||      || ||
      ------------------------|||-------------||-||------||-||-------
                              |__>            || ||      || ||
      
      
                        hit any key to continue

2021 04 02 ████████████████████████████████████████████████████████████████████

                    "Nincs más út, csak a rendeződés."
                                      - délgörög bölcsesség 

               ^^                   @@@@@@@@@
          ^^       ^^            @@@@@@@@@@@@@@@
                               @@@@@@@@@@@@@@@@@@              ^^
                              @@@@@@@@@@@@@@@@@@@@
    ~~~~ ~~ ~~~~~ ~~~~~~~~ ~~ &&&&&&&&&&&&&&&&&&&& ~~~~~~~ ~~~~~~~~~~~ ~~~
    ~         ~~   ~  ~       ~~~~~~~~~~~~~~~~~~~~ ~       ~~     ~~ ~
      ~      ~~      ~~ ~~ ~~  ~~~~~~~~~~~~~ ~~~~  ~     ~~~    ~ ~~~  ~ ~~ 
      ~  ~~     ~         ~      ~~~~~~  ~~ ~~~       ~~ ~ ~~  ~~ ~ 
    ~  ~       ~ ~      ~           ~~ ~~~~~~  ~      ~~  ~             ~~
          ~             ~        ~      ~      ~~   ~             ~
    Örülök, hogy jobban vagy. Örülök, hogy én jobban vagyok. Örülök, hogy van 
erőd ahhoz, hogy megvalósítsd az álmaidat, hogy teszel azért, hogy neked jobb
legyen. Már nem aggódom érted. Már nem aggódom magamért.

2021 04 02 ████████████████████████████████████████████████████████████████████

    Támadt egy olyan remek ötletem, hogy elkezdek naplót írni. Ez ugye 
hagyományosan úgy nézne ki, hogy fogok egy üres spirálfüzetet az
általános iskolásak közül, amelyik hátuljában még van pár üres oldal, és
elkezdek írni. Bökkenő, hogy tavaly nyáron kiszórtam minden régi füzetemet,
csupán egy maradt, amit mindenféle jegyzetelésre használok jelenleg.

    Ez a füzet összefüggéstelen ákombákomok halmaza. Minden lap egy új téma,
egy új projekt, egy úgy gondolatfoszlány. Oldal eldobás, konvolúció konvolvált
boncolása, egy befejezetlen számítási gráf, egy Minecraft-os automata item
gyűjtő rendszer .schematikus ábrája, Gramm-mátrixok, egy férfi-portré, felette 
egy monstera levél, afelett pedig egy ellipszoid. Félig teli, félig üres. De 
végsősoron csak fehér lapok sorozata. Ennél nem is lehetne egyszerűbb és
jobb az írott szöveg.

    1993 úgy döntött, hogy de, lehet. A hiperszöveges-jelölőnyelv (HTML) szöveg
egy kis <span style="width: fit-content; background-image: linear-gradient(to left, violet, indigo, blue, green, yellow, orange, red);   -webkit-background-clip: text;
color: transparent; font-weight: bold;">szenvedéllyel</span>. Ilyen csodát nem lehet igazi papíron, mi? Jó... igazad 
van, lehet. De biztos, hogy kifogyna tőle az összes filcem elég hamar. 
(Nincsenek filceim, tollam is csak egy.) Tovább lehetne boncolgatni, hogy a 
HTML mennyire király, és hogy nélküle a web nem az lenne ma, ami. De valahogy 
hiányzik belőle a lélek, ami a valódi papírban megvan, és a korai internetben 
megvolt.

    Személyes blogom legyen oltára, a maga puritánságával, ennek az 
egyszerűségnek. Egy statikus HTML oldal, ami .txt fájlnak hazudja magát, de
időnként nem riad meg attól sem, ha képet kell illeszteni két szövegblokk közé. 
Egy digitális megfelelője a firka füzetemnek. 
      </pre>
    </main>
    <footer>
      <pre>
        
      </pre>
    </footer>
  </body>
</html>
